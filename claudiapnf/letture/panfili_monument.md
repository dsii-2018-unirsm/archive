## **Monument**
anno | 2006  
luogo | Peacock Visual Arts di Aberdeen, Scozia <br>
autore | [Caleb Larsen](http://caleblarsen.com/)  <br>
articoli | [+](http://caleblarsen.com/monument/)
[+](https://instintopoetico.wordpress.com/2016/05/22/monument-caleb-larsen/)
[+](http://www.siusoon.net/dat/2008/10/08/inspiring-work-monument-if-it-bleeds-it-leads-2006-by-caleb-larsen/)<br>
progetti simili |




#### What is it
Monument è un'installazione che mostra in tempo reale il numero di morti lasciando cadere per ciascuna vittima di omicidio una pallina da soft air, equivalente ad un proiettile di pistola.

#### How it works
Ogni minuto, un algoritmo analizza gli articoli provenienti da 4500 fonti giornalistiche in lingua inglese, pubblicate in tutto il mondo. Per ciascuna fonte in cui sono presenti le parole "omicidio" e "ucciso", l'algoritmo analizza i dati relativi al numero di morti, data e luogo dell'accaduto e li mette a confronto in modo da estrarre un dato univoco. Stabilito il numero di morti, l'algoritmo invia un input alla scheda Arduino collegata al motorino del meccanismo a soffitto, il quale lascia cadere una pallina gialla per ogni persona uccisa. La stanza dell’installazione, inizialmente vuota, si riempie fino a creare una densa massa di palline. L’installazione è attiva per circa tre o quattro mesi e mensilmente lascia cadere 20.000 palline.


#### What does it mean
Questa installazione ha l’intento di provocare una forte reazione e riflessione in coloro che la guardano. Apparentemente l’osservatore non coglie la relazione fra una pallina e il suo significato, né tanto meno la frequenza con cui il meccanismo ne lascia cadere una. Ciò fa sì che ogni osservatore speri di assistere alla caduta di una pallina, così da vedere la macchina in funzione; ciò significa che è indotto inconsapevolmente a sperare in un nuovo omicidio. La scelta di non rivelare esplicitamente questa relazione porta a riflettere sull’indifferenza della società rispetto alle notizie di cronaca nera, spesso divulgate e fruite con scarsa empatia. Anche la scelta di utilizzare le palline da soft air, leggere ed innocue, simboleggia la stessa leggerezza a cui è associata l’ennesima notizia di omicidio e l’uccisione di una persona. Inoltre il piccolo inciso *if bleed it leads* che potremmo tradurre con *se si tratta di un omicidio, la notizia va di certo in prima pagina*, vuole essere una provacazione rispetto alle scelte di agenda setting delle testate giornalistiche e di informazione. La scelta di utilizzare palline piuttosto che un altro oggetto vuole essere un invito a colpirle, raccoglierle e lanciarle e lo stesso colore giallo suggerisce di giocarci. Una volta scoperto il significato di una pallina, l'osservatore potrebbe decidere di non giocarci più, o sadicamente parlando di infierire sulle palline.

#### What if
L’installazione seleziona le vittime di omicidio senza far alcun tipo di distinzione e lo stesso output non risente di alcuna classificazione. Mettendo in relazione il dato *omicidio* con altri dati, si potrebbero delineare pattern significativi. Cosa succederebbe se le palline indicassero, attraverso un parametro evidente come materiale o grandezza, la provenienza geografica della notizia o il movente dell’omicidio? Si delineerebbero sicuramente dei dati interessanti da cui trarre altrettanti risultati.
